<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet"
        href="https://fonts.googleapis.com/css2?family=Material+Symbols+Outlined:opsz,wght,FILL,GRAD@20..48,100..700,0..1,-50..200" />
    <link rel="stylesheet" href="notestyle.css">
    <link rel="icon" type="image/x-icon" href="favicons/loveletter.ico">
    <title>Love Letters</title>
</head>

<body>
    <div class="notes-container">
        <div class="note">
            <div class="note-title mama">- မမဖတ်ဖို့ ၀ -</div>
            <div class="note-body">
                သစ်ရွက်သဏ္ဍန်သနပ်ခါးကွပ်လေးကို ပါးပေါ်တင်၊
                ကုပ်အင်္ကျီပန်းနုရောင်လေးကို လက်မှာဆွဲ၊ "မနက်မနက်ဆို ကျွန်တော့်မှာ မမ ကိုတွေ့ရဖို့ တမင်နောက်ကျ
                ပြီးမှ အိမ်ကထွက်ရတယ်"
                အနီရောင်ဘေးသိုင်းကြိုးအိတ်လေးထဲ အနီရောင်ကာဗာလေးနဲ့ ဖုန်းကို နားကြပ်တပ်လျှပ်သားထည့်၊
                မြန်မာ့ရင်ဖုံးအင်္ကျီဖြူ
                လေးဝတ်ထားတဲ့ အသားညိုညိုနဲ့ မမ
                နားထင်အောက်နားက အမာရွတ်ပိစိလေးကို ဖုံးဖို့ ရွှေအိုရောင် ဂုတ်ကွဲဆံပင်လေးကို ညာဆံချဟန်နဲ့ထား၊
                ကုပ်တစ်ဖက်၊ထီးတစ်ဖက် အပြင်
                တစ်ခါတစ်ရံ မနိုင်မနင်း စာအုပ်တွေလက်ကကိုင်လာပြီး ကားဂိတ်ကိုလျှောက်လာပုံ
                "ဒါလေးကိုမြင်ချင်တာပါ"
                ပါးပါးလွှာလွှာ နှုတ်ခမ်းလေးကိုချီ၊ ပါးကွပ်ကြားလေးထပ်ထား တဲ့ ပါးတွေကြွပြီး၊ သွားလေးစီပြီးရယ်လိုက်တဲ့
                မမကတော့ မည်သည်ကို
                ကျေနပ်သဘောကျမှန်း ကျွန်တော်မသိ၊ နှလုံးသားထဲမှာ ငလျင်တွေလှုပ်ပြီး ရောက်ယှက်တွေခက်၊ ပြန်တွေးရင်း သွားတွေ
                အအေးပတ်သည်ထိ
                ဆက်ပြုံးနေမိ တာက ကျွန်တော်...</div>
        </div>

        <div class="note">
            <div class="note-title mynotes">- ဆေးလိပ်တိုများ -</div>
            <div class="note-body">
                မိုးရွာထားကာရေဝပ်နေခဲ့သော သုံးထပ်ဆောင်ကြီးရဲ့ ပထမဆုံးလှေကားထစ်ကို စတင်ခြေလှမ်းမိလိုက်စဉ်မှာပဲ သူ့ရင်တွေ
                တလှပ်လှပ်ခုန်သွားလိုက်ပုံက ပထမဆုံးကျောင်းတက်ခဲ့သည့်နေ့ရက်ကလိုပင်၊
                ငယ်ရွယ်ပြီးအရိုင်းဆန်တဲ့စိတ်တစ်ချိုကိုလည်း
                ဘေးဘီမှဖြတ်တိုက်သွားသောလေတွေထဲမှာ သူအနံ့ခံမိလိုက်တယ်။ထိုအချိန်မှာသူ့ရဲ့မျက်နှာဟာ ကလေးငယ်တစ်ယောက်ရဲ့
                စိတ်လှုပ်ရှားတက်ကြွမှုမျိုးနဲ့ အနည်းငယ်မှ ဣန္ဒြေဆည်မရသောမျက်နှာပေးမျိုးနှင့် ရှိနေလိမ့်မည်ထင်သည်။
                လှေကားထစ်များတက်အပြီးမှာတော့ သူက မိမိဖြစ်ရပ်ကို ကိုယ့်ဘာသာကိုယ်ပြန်တွေးရင်း ရယ်ချင်သွားမိပြန်သေးသည်။
                ရည်းစားတွေထားခဲ့၊
                ပေါင်းသင်းဖူးတဲ့မိန်းကလေးသူငယ်ချင်းတွေထားခဲ့ဖူးပြီးအရိုင်းတစ်ယောက်မဟုတ်ခဲ့သော နှလုံးသားက
                မိန်းမတွေနဲ့ပတ်သတ်လာရင်
                ငြိမ်သက်အေးစက်ခဲ့သမျှ ခုမှ...။
                လော်ဘီရောက်ရင်အမြဲလူတွေရဲ့ဆန့်ကျင်ဘက်ကိုလှည့်ကာ ခံစားချက်ပေါင်းစုံခြယ်လှယ်ထားတဲ့မျက်နှာတွေအစား
                ကောင်းကင်ကြီးကိုငေးနေတတ်တဲ့သူ.. ယနေ့လည်းသူ့ပုံစံအတိုင်းပင်။ ဒီနေ့လေဟာ ညင်သာတယ်၊ အနားမှာ
                တီးတိုးအော်ဟစ်နေတဲ့ငှက်နှစ်ကောင်လည်းရောက်လာတယ်၊ လေအတိုက်မှာ တစ်ဖြေးဖြေးယိမ်းသွားတဲ့ ရှေ့တည့်တည့်မှ
                သစ်ပင်စိမ်းများကလည်းလှတယ်။ ထိုအရာအားလုံးပေါင်းစပ်ပြီးတွေးမိပြန်တော့ သူဟာ
                သီချင်းဆိုရင်းကပြဖျော်ဖြေနေသောဇာတ်ရုံအတွင်းရောက်သွားဟန်။ သူ့ရဲ့ကျောအနောက်ဘက်မှာတော့
                ပြဇာတ်မဆန်လှတဲ့လူနေမှုတစ်ခု...။
                သူမဟာ တော်ဝင်သွေးပါရမယ်လို့ သူငယ်ချင်းတွေကိုသူမကြာခဏပြက်ရည်ပြုစနောက်တိုင်း
                မင်းဟာမျက်မှန်အစိမ်းရောင်ဝတ်ထားတဲ့နွားလို
                ကောက်ရိုးကိုမြက်ထင်နေပြီလို့သူတို့ကပြန်လည်ပြက်ရည်ပြုတတ်သေးသည်။ အဘယ်သို့ပင်ဆိုစေကာမူ
                သူနဲ့သူ့သူငယ်ချင်းအားလုံးပင်
                သူမလှသည်ကို ခေါင်းငြိတ်အတည်ပြုလက်ခံနိုင်ကြသည်။ သူမရဲ့ပါးပါးလွှာလွှာနှုတ်ခမ်းတွေကထွက်လာမယ့် အသံဟာ
                ဘယ်လိုလေသံဖြစ်မည်ဆိုတာကိုပင်သူ မသိခဲ့။ နှစ်တွေအများကြီးကြာခဲ့သည့်တိုင်
                သူမကိုစကားပြောဖို့ရာမကြိုးစားဖူးခဲ့သလို
                သူမအနားကိုလည်း ၅ပေအကွာကပင်ဖြတ်လျှောက်ဖူးခဲ့သူ။ ယနေ့တော့ သူမနဲ့တွေဖို့ရာ ချိန်းထားသည့်နေရာကို
                သူရောက်နှင့်နေပြီ...။
                "သူမဟာအနေအေးရမယ်၊ သွေးအေးပြီးစကားလည်းနည်းရမယ်၊ ရူးရူးနှမ်းနှမ်းအလုပ်မျိုးတွေမလုပ်နိုင်ဘူး..."
                အဝေးကပဲငေးဖူးတဲ့သူ့အနေနဲ့
                သူမကိုဘယ်လိုအမျိုးသမီးဆိုပြီးခေါင်းစဥ်တပ်ဖို့ရာတွေးတောရင်းအကြံအိုက်နေခဲ့သည်။ သိပ်မကြာခင်မှာပဲ သူမဟာ
                သူထိုင်နေတဲ့နေရာကိုရောက်လာပြီးဘေးမှာဝင်ထိုင်လိုက်တယ်၊ သက်တောင့်သက်သာနဲ့အေးအေးလူလူပင်။
                "စောင့်နေတာကြာပြီလား" ဆိုတဲ့မေးခွန်းကို လူတိုင်းဖြေနေကြအတိုင်းသူပြန်ဖြေခဲ့သည်။ "အွန်း အနည်းငယ်ပေါ့"
                ၅ပေအကွာဆိုတဲ့အကွာအဝေးဟာ အချိန်ကြောင့်လား၊ နေရာကြောင့်လား၊ ရာသီဥတုကြောင့်လားမသိ
                ၅စင်တီမီတာအထိကျဥ်းမြောင်းခဲ့ပြီ။
                သူ့ဘက်ကစကားမဆိုလာသေးတာကြောင့် သူမက အိတ်ထဲက စီးကရက်ဗူးကိုထုတ်ကာ မီးငြိ့ပြီး စီးကရက်ကိုတစ်ဖွာဖွာလိုက်တယ်၊
                သူကတော့ သူမကို
                မသိမသာပင်ခိုး၍ကြည့်နေခဲ့သည်။
                တိတ်ဆိတ်ခြင်းသည် သူ့နှလုံးသားထဲမှရင်ခုန်သံကိုပင် ဆိုင်းသံထပ်ပိုကျယ်အောင်အသံချဲ့ပေးနေသယောင်... သူမရဲ့
                သက်ပြင်းချသံ
                ဖွဖွလေးတွေကိုလည်းကြားနေရသည်။ ဘာကိုမှမလုပ်မိခင် လက်ရောပါးစပ်ကိုအလုပ်တစ်ခုပေးဖို့
                စီးကရက်တစ်လိပ်ကိုမီးငြိ့ပြီးခပ်ပြင်းပြင်းရှိုက်လိုက်တယ်။ နှုတ်မှဘာစကားမှထွက်မလာသည့်တိုင်အောင်
                သူ့ရဲ့အသိညဏ်အတွင်းမှာ
                အတွေးပေါင်းများစွာဟာ စုပြုံတိုးဝှေ့ပြီးထွက်ချင်နေကြပြီ။ တင်းတင်းစိထားတဲ့ သူ့နှုတ်ခမ်းတွေကို
                ဖွင့်ဟလိုက်ချိန်မှာ
                ပထမဆုံးထွက်လာတာက "မမက ဆေးလိပ်မသောက်တတ်ဘူးပဲ၊ မရှိုက်ပဲပြန်မှုတ်ထုတ်လိုက်တဲ့အငွေ့တွေဟာ
                သူတို့ဖြုန်းတီးခံလိုက်ရကြောင်း
                ကျွန်တော့်ကိုပြောသွားကြတယ်"
                နှုတ်ကိုခဏဖွင့်လိုက်မိချိန်မှာတင် သူပြဿနာတစ်ခုရှာမိသွားပြီဆိုတာကိုရိပ်မိသည့်အတွက်
                နှုတ်ခမ်းနှစ်ခုကိုတင်းတင်းဖိပိတ်ကာ
                လျှာရှည်မိတဲ့အတွက်လည်း ကိုယ့်လျှာကိုကိုက်၍အပြစ်ပေးလိုက်တယ်။ သူ့စွပ်စွဲချက်ကိုကြားချင်း
                အပြင်းအထန်ငြင်းဆိုခဲ့တဲ့သူမပုံစံကိုလည်းသူခုမှမြင်ဖူးခဲ့ခြင်းဖြစ်သည်...။
                စကားတွေအများကြီးမပြောသည့်တိုင် လိုအပ်သည်နှင့်
                ဖြစ်သင့်သည့်အနေအထားတစ်ခုရောက်အောင်ကြိုးစားပြီးသူစကားတွေပြောခဲ့တယ်။
                သူစကားပြောနေချိန်တိုင်းမှာ သူမက ခန္ဓာကိုယ်ကိုတိမ်းစောင်းကာ သူ့မျက်နှာကို မပြတ်တမ်းငေးနေခဲ့လို့
                သူမဘက်ကိုပြန်လှည့်ဖို့ပင်
                သူ့မဝံ့ရဲခဲ့။ သူမမျက်ဝန်းနှင့်ဆုံတိုင်း
                နှလုံးသားပျက်ရွေ့ကြောဟာရင်ဘက်ဖြင့်တိုက်မိပြီးငလျင်တစ်ခုကိုဖြစ်စေသည့်နှယ်...
                သူတို့ထအသွားမှာတော့ သောက်ခဲ့တဲ့ဆေးလိပ်တိုလေးတွေ သုံးထပ်ဆောင်လှေကားပေါ်မှာကျန်ခဲ့သည်ကို
                သူငေးကြည့်နေခဲ့မိသေးသည်။
                စုစုပေါင်း ၅လိပ်ရှိတဲ့ ထိုဆေးလိပ်တိုလေးတွေကိုပြုံးကြည့်ရင်း ကျောခိုင်းပြီးထလာခဲ့လိုက်သည်။
                သူမကို စသိခဲ့သည်မှာ ၅နှစ်ကျော်မျှကြာခဲ့လေပြီ၊ သူတွေးထားသောသူမပုံစံနဲ့ ယခုသူမပုံစံဟာလည်း
                အတော်ပင်ကွာခြားလှသည်။
                ဒီအချိန်အတွင်းမှာ သူမအကြောင်းဘာမှ မသိခဲ့လို့လည်း သူ့ကိုယ်သူအပြစ်မတင်တော့
                ထိုအချိန်တွေကိုထားခဲ့ပြီးခုသူဘာတွေဖြစ်လာတော့မည်ကိုသာ စိတ်လှုပ်ရှားနေမိတော့သည်...။

                Sep 20, 2023</div>
        </div>

        <div class="note">
            <div class="note-title mynotes">- မျက်ဝန်း -</div>
            <div class="note-body">

                မျက်လုံးတွေဟာ လူတစ်ယောက်နဲ့တစ်ယောက်ကိုမတူတဲ့ အမြင်တွေပေးနိုင်တယ်ဆိုတာကို ရှင်းပြဖို့
                သူအတော်လေးခေါင်းရှုပ်နေမိတယ်၊
                လူတွေဘယ်လိုပဲငြင်းနေပါစေ သူတို့မျက်လုံးထဲက Iris Pattern လို့ခေါ်တဲ့မျက်ဝန်းလေးကတော့
                တစ်ယောက်နဲ့တစ်ယောက်တူမနေကြဘူး
                လူတွေဟာ မတူညီတဲ့အရောင်တွေကိုကြိုက်ကြတယ်, မတူညီနဲ့ အလှတရားတွေကိုသဘောကျကြတယ်,
                မတူညီတဲ့ရှူ့ထောင့်တွေကလည်းကြည့်တတ်ကြသေးတယ်။
                သူ့အတွက်ကတော့ အပြာရောင်အေးအေးလေးရယ်, ကောင်းကင်ပြာပြာကြီးရယ်, ပင်လယ်ပြင်ကြီးရယ်,,, ပြီးတော သူမ...
                ရံဖန်ရံခါမှာ သူမဟာငြိမ်သက်နေတတ်သည်၊
                ရံဖန်ရံခါမှာ သူမဟာကလေးတစ်ယောက်သဖွယ်ပြုမူနေတတ်သည်၊
                ရံဖန်ရံခါမှာ သူမဟာငြင်းခုန်ရတာကိုသဘောတွေ့နေတတ်သည်၊
                အချိန်အတော်များများတွင် ပြုံးနေပြီး၊ လောကကြီးကိုလည်း သိပ်သတိမူလေ့မရှိပါ။
                ထိုအချိန်များအားလုံးမှာတော့ သူက သူမကိုကြည့်၍ ပြုံးနေတတ်သည်။
                သူ့မျက်ဝန်းထဲမှာတော့ သူမဟာ ဘယ်ပန်းချီမှမယဥ်နိုင်တဲ့အလှမျိုးနဲ့လှနေပြီ၊ ဒါကိုဘယ်သူမှ သဘောတူရန်လည်းမလို...
                သူက သူမကိုအမြဲအရှုံးပေးလေ့ရှိတယ်၊ အကြာင်းအရင်းကတော့ သူမကိုချစ်တာကြောင့်ဖြစ်မည်။
                ဖြစ်ပြီးခဲ့တာရော ဖြစ်လာမယ့်အရာတွေပါ ရင်ဆိုင်ရဲတဲ့သတ္တိရှိနေတာကြောင့်ရော သူမဆီက
                တူညီတဲ့အချစ်မျိုးကိုပြန်လည်ရရှိတာကြောင့်ရောဖြစ်မည်။
                အဘယ်သို့ပင်ဆိုစေကာမူ ချစ်ခြင်းသည် အရှုံးရှိမည်ဟုသူမထင်။
                ခေတ်အဆက်ဆက် လူတိုင်းဝိုင်း၍ အဓိပ္ပါယ်ထုတ်လာတဲ့ အချစ်ဆိုတာကို သူ့အနေနဲ့ ဖြည့်စွက်ရေးသားဖို့ရာစိတ်ကူးမရှိ၊
                သူ့အတွက်ကတော့အချစ်ဆိုတာဟာ သူ့မျက်ဝန်းတွေထဲမှာ ထာဝရဖြူစင်ပြီးလှပနေတဲ့သူမရဲ့အပြုံးလေးတွေပဲဖြစ်မည်။

                Sep 28, 2023</div>
        </div>


        <div class="note">
            <div class="note-title mynotes">- အချစ်ကိုရှာဖွေတွေ့ရှိခြင်း -</div>
            <div class="note-body">
                တစ်လောကလုံးရဲ့အပြစ်ကိုထိုင်ရှာပြီး ဗျစ်တောက်မြည်တွန်နေတဲ့ကောင်၊ အဲ့ကောင်ကိုဒီနေ့တွေ့ခဲ့တယ်။
                သူ့ချစ်သူရဲ့လက်တွင်းမှာ "အပြစ်မပါတဲ့အချစ်သာရှိသဟ" ဆိုပြီးကြုံးဝါးနေလိုက်ပုံက သူဘာကောင်လည်းမေ့နေသယောင်။
                ထိုင်နေရင်းက အငြိမ်မနေ ဘယ်ကတဖန်၊ညာကတဖန် ..ဟော ရှေ့ကကြည့်ပြန်ပြီ...
                ဒေါင့်စုံအောင်ကြည့်နေရင်းက တွန့်ချီကွေးစောင်းလာတဲ့နှုတ်ခမ်းတွေကလည်း လျော့ရွဲနေတဲ့ပါးတွေကို
                တွန်းတင်ပေးလိုက်သေးတယ်...
                ဒီကောင်ကအရိုင်းအစိုင်း၊ ၂ပြားမတန်တဲ့ဝိညာန်နဲ့ အတ္တမာနတွေကလည်းပြိုင်သေး။
                ဒီလိုကောင်နဲ့၁၀မိနစ်လောက်အတူတူထိုင်ဖို့ဆိုတာ ကိုယ့်ပျော်ရွင်စရာအတွေးတွေကိုစတေးရဲမှရမယ်ဟ။
                ဒါနဲ့နေပါဦး သူ့ကောင်မလေးမျက်နှာက ဝင်းလက်ပြီးတောက်ပတဲ့အကြည့်၊ ညှိ့ယူတဲ့မျက်ဝန်း၊
                ပါးလွှာလွှာနှုတ်ခမ်းတွေကကွေးညွှတ်ပြန့်ကား...သူပျော်နေတာပဲ ။
                မဖြစ်နိုင်တာ၊ ဒီကောင့်ဘေးနားမှာလေ..!! ဒါတောင် အဲ့ကောင်မလေးကပျော်နေတာတဲ့။
                ဒီဖြစ်စဉ်ကို တစ်ခြားလူတွေကိုပြန်ပြောပြရမယ်၊ ဟုတ်တယ် ဟိုစောက်ရူးနားမှာပျော်နိုင်တဲ့သူရှိလာပြီ၊
                ဒီအကြောင်းကိုဘယ်လိုခေါင်းစဉ်တပ်ရမလဲ?
                သိပြီ ဒါ...အချစ်မလား၊ အချစ်ပဲဖြစ်ရမယ်။

                3rd October, 2023</div>
        </div>


        <div class="note">
            <div class="note-title mama">- မမဖတ်ဖို့ ၁ -</div>
            <div class="note-body">
                တစ်ဆိုလို့ ခုမှစတာမဟုတ်ပါဘူး၊
                ဖြစ်စဉ်တစ်ခုရဲ့ ပကတိအစကို တစ်လို့သတ်မှတ်မယ်ဆိုရင်...

                သူမရဲ့ ပါးပြင်တွေကိုမေးကြည့်ပါ၊ ဒါမှမဟုတ် နှုတ်ခမ်းတွေဆိုရင်ရော?
                သူမရဲ့ခါးလေးတွေကတော့ ကျွန်တော့ကိုသတိထားမိမှာပါ။
                သူမမျက်ဝန်းတွေက ကျွန်တော်ကို မသိနိုင်ခဲ့ပေမယ့်လေ

                အခုတော့ သူမမျက်ဝန်းတွေ ကျွန်တော့်မျက်ဝန်းနဲ့ဆုံပြီ
                ဒါကို အစလို့ ကျွန်တော်သတ်မှတ်လိုက်မယ်

                22.10.2023
            </div>
        </div>

        <div class="note">
            <div class="note-title mama">- မမဖတ်ဖို့ ၂ -</div>
            <div class="note-body">
                သကြား ၂ဆ၊ ကော်ဖီ ၁ဆ
                ရေခဲများများနဲ့ရောမွေထားတဲ့ ကော်ဖီတစ်ခွက်
                ဒီလိုသူသောက်တိုင်း ကျွန်တော့်ရင်ထဲမှာဘဝင်မကျ
                ကော်ဖီဟာပူသင့်တယ်မလား
                ဒါဟာ သဘာဝလောကကိုဆန့်ကျင်နေတာပဲ
                ဒါဟာ ပြစ်မှုမမြှောက်ပေဘူးလား
                သို့သော် ကြည့်ပါဦး...
                သူ့မျက်ဝန်းတွေကတော့ အပြစ်မဲ့လှပါရဲ့။

                23.10.2023
            </div>
        </div>

        <div class="note">
            <div class="note-title mama">- မမဖတ်ဖို့ ၃ -</div>
            <div class="note-body">
                ဟျောင့် မင်းမမလာတယ်ကွ
                ခါတိုင်းလိုပဲ ကျက်သရေရှိတယ်, လှတယ်ကွ
                လူတွေကိုဝင်တိုက် ကမ္ဘာ့ချန်ပီယံ အူစိန်ဘော့လို ကျွန်တော်ပြေး
                ဟော တွေ့ပြီ
                ဟုတ်ပ ကျက်သရေရှိပါ့ဗျာ
                တော်ပြီလေ ကျုပ်သွားနိုင်တာ ဒီနေရာထိပဲမလား
                ပြေးလာရတာ အမောပြေပြီပဲကို

                24.10.2023
            </div>
        </div>

        <div class="note">
            <div class="note-title mama">- မမဖတ်ဖို့ ၄ -</div>
            <div class="note-body">
                ရောက်ပြီ
                ချိန်းထားတဲ့အတိုင်း lobbyကို ရောက်ပြီ
                ရင်ခုန်တယ် မမရေ
                ရင်ခုန်တာမြန်ရင် အသက်အမြန်ကြီးမှာလား
                မဟုတ်သေးဘူး၊ အချိန်တွေကြတော့ ပိုကြာနေသလိုပဲ...
                ရောက်ပြီ သူမလည်းရောက်လာပြီ
                ကြည့်ပါဦး လှလိုက်တဲ့အပြုံး
                လက်လှမ်းပြနေတာပဲ... ဘယ်သူ့ကိုလဲ..?
                အော် ငါ့ကိုပဲ
                ငါ ဒီအပြုံးကို ထာဝရမြင်ရပါစေကွာ။

                25.10.2023
            </div>
        </div>

        <div class="note">
            <div class="note-title mama">- မမဖတ်ဖို့ ၅ -</div>
            <div class="note-body">
                နူးညံ့တဲ့အထိအတွေ့၊ သာယာတဲ့မင်းရဲ့ငြီးသံလေး
                ကိုယ်ကြည်နူးရတယ် ဟန်နီ
                ရယူခြင်းမဟုတ်တဲ့အချစ်ဟာ အေးချမ်းတယ်တဲ့
                ဟန်နီရေ ကိုယ်ဟာမီးလိုလောင်မှိုက်ပြီးပူခံလိုက်ပါမယ်
                မင်းကိုသိပ်လိုချင်တယ်
            </div>
        </div>


        <!-- Add more notes here -->
    </div>

    <div class="note-popup" id="popup">
        <div class="popup-title">Popup Title</div>
        <div class="popup-body">Popup content goes here.</div>
    </div>

    <script src="popup.js"></script>
</body>

</html>