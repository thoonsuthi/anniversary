<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet"
        href="https://fonts.googleapis.com/css2?family=Material+Symbols+Outlined:opsz,wght,FILL,GRAD@20..48,100..700,0..1,-50..200" />
    <link rel="stylesheet" href="notestyle.css">
    <link rel="icon" type="image/x-icon" href="favicons/loveletter.ico">
    <title>Love Letters</title>
</head>

<body>
    <div class="notes-container">

        <div class="note">
            <div class="note-title mama things">- Things I Love About You -</div>
            <div class="note-body">
                - မြင်မြင်ချင်းသဘောကျမိပြီး ကလေးဘဝမှာပင် အချစ်ဆိုတဲ့စိတ်မျိုးခဏတာ ခံစားမိစေခဲ့တာကြောင့်

                - မမကို လာမပြောပေမယ့် မောင့်ဘက်က ကြိုက်နေခဲ့ရတာကြာခဲ့ပြီ။ အချိန်အကြာကြီး သဘောကျဖူးတဲ့သူမလို့
                တစ်မျိုးပိုပြီးသဘောကျရတယ်။

                - မမ နဲ့ မောင်နဲ့မှာ တူတာတွေအများကြီးပဲ။ သောကြားဖွားခြင်းတူတာတို့ အကြိုက်အများစုတူပြီး ကြုံခဲ့ရတဲ့
                ဘဝအချို့တောင်အနည်းငယ်တူနေကြသေးတယ်နော်။

                - မမရဲ့ အပြုံးလေးတွေ... မရိုးနိုင်လောက်အောင် ရင်ထဲကို စူးနစ်သွားပြီး ရင်ခုန်သံတွေအမြဲမြန်လာရတယ်

                - အရက် နဲ့ ဆေးလိပ် တူတူ သောက်ပေးတာလည်း တကယ်သဘောကျတယ်

                - အချိန်တိုလေးအတွင်းမှာ တစ်ယောက်နဲ့တစ်ယောက် နားလည်မှုအပြည့်ယူထားနိုင်တာလည်း ကျေနပ်မိတယ်

                - မမက မောင့်ကိုအချစ်ဆုံပါ, မောင့်ကိုပဲယူမှာ, မောင့်တစ်ယောက်တည်းပဲချစ်တယ်လို့ ပြောတဲ့အချိန်တိုင်းက
                မောင့်အတွက် ပျော်ရွင်ခြင်းအတိဖြစ်ရပါတယ်

                - မောင့်မမ ငပျင်းလေးက တူတူနေရင် ဟင်းချက်ကျွေး မောင့်ကို ဂရုစိုက်ပေးမယ်ဆိုတာလေးကလည်း
                တကယ်ကြည်နူးစရာကောင်းနေပြန်ရော

                - မမက ကလေးလေးလိုလည်းသိပ်မချွဲဘူး, လူကြီးတစ်ယောက်လိုလည်းမတည်ငြိမ်နိုင်ပြန်ဘူး။ ဒါပေမယ့်
                မမဆီမှာအဲ့လိုအရာအားလုံးကို အခြေအနေပေါ်မူတည်ပြီးတွေ့ရတယ် ဒါလည်းကောင်းတာပဲမလား

                - မောင့်ကို မမရဲ့ မိသားစုဝင်တွေနဲ့ တဖြည်းဖြည်းမိတ်ဆက်ပေးတာကလည်း မမရဲ့
                မောင့်အပေါ်အလေးထားတဲ့စိတ်လို့မြင်တယ်

                - ခက်ခဲနေပေမယ့် မောင့်ဘက်မှာနေပေးပြီး တူတူဖြတ်သန်းကြမယ်လို့ အားပေးဖော်ရလို့ပျော်ရတယ်

                - နောက်ဆုံးအနေနဲ့ အပြစ်အနာအဆာသိပ်များတဲ့ မောင့်ကိုချစ်ပေးလို့ ကျေးဇူးပါ မမရေ
            </div>
        </div>

        <div class="note">
            <div class="note-title mama read">- Read This When You're tired -</div>
            <div class="note-body read">
                ဟန်နီရေ ပင်ပန်းနေပြီလား
                အများကြီးကြိုးစားထားတာပဲ အားတင်းထားဦးလေကွာ
                မောင်လည်း မမအနားမှာရှိနေပေးမယ်
                မောင်ကူနိုင်တာရှိတာအကုန်ကူညီပေးမှာမလို့
                မောင့်ကိုဖွင့်ပြောပြီးတိုင်ပင်ပေးနော်
                ဘဝဆိုတာ မကြာခဏ ပင်ပန်းပြီး အရှုံးပေးချင်စရာကောင်းတယ်
                ဒါမယ့် မောင်တို့တူတူနေရမယ့်အချိန်လေးတွေကိုတွေးပြီးအားတင်းထားနော်
                ပေါ့ပေါ့ပါးပါးနဲ့ရယ်ရမယ့် ဇတ်ကားလေးရှာကြည့်(ရှာမတွေ့ရင် မောင့်ကိုလာမေး)
                ဇာတ်ကားလေးကြည့် မုန့်လေးစားရင်း သေချာအနားယူ မမ
                It's okay to run from everything sometimes, It's okay to take a nap.
                It's okay to take a pause so that you can find yourself back.
                မမကတော်ပါတယ် ဖိုက်တင်း
                You can do it Honey...
            </div>
        </div>

        <div class="note">
            <div class="note-title mama read">- Read This When You're Sad -</div>
            <div class="note-body read">
                အချစ်ဆုံးလေးဝမ်းနည်းနေတာလား?
                ဘာလို့လဲ အိမ်ကဆူလို့လား?
                လူကြီးတွေဆိုတာအဲ့လိုပါပဲအချစ်ရယ်
                ဆူတုန်းခဏပဲ ပြီးရင် ဘာမှမဖြစ်ထားသလိုပဲပြန်ဖြစ်သွားမှာ
                ခဏလေးပဲ အဲ့တာကြောင့် အရမ်းကြီးဝမ်းနည်းနေနဲ့
                မမလုပ်စရာတွေလည်းမပျက်စေနဲ့
                သီချင်းလေးနားထောင်ရင်း လုပ်စရာတွေဆက်လုပ်...နော်။

                ဒါမှမဟုတ် မောင့်ကြောင့်လား?
                မောင်က မမကိုဆူလိုက်လို့လား,မမကိုပစ်ထားလို့လား?
                ဟေး ဟန်နီ, မမက မောင့်ဘဝမှာ အလိုချင်ဆုံးတစ်ယောက်တည်းသူနော်
                မမကိုဆူမိရင်လည်းတောင်းပန်ပါတယ်
                ရန်ဖြစ်ပြီးရင်လည်း မောင်ပြန်ချော့မယ်နော်
                ဝမ်းနည်းနေနဲ့တော့ လာမောင့်ဆီပြန်လာခဲ့ အာဘွားပေးပြီးဖက်ထားမယ်

                တစ်ခြားသူတွေကြောင့် ဝမ်းနည်းနေရတာဆိုရင်တော့ မောင့်ဆီပိုပြီးမြန်မြန်လေးပြေးလာခဲ့
                နှစ်ယောင်ပေါင်းပြီး သွားကြိတ်ကြမယ်
                အိုကေ?
            </div>
        </div>

        <div class="note">
            <div class="note-title mama read">- Read This When You Miss Me -</div>
            <div class="note-body read">
                မတွေ့ရတာဘယ်နှစ်ရက်တောင်ကြာပြီလဲအချစ်?
                မောင့်ရင်ထဲမှာတော့မမကိုသတိမရတဲ့နေ့တစ်ရက်မှမရှိပါဘူး
                skincareတွေသုံးထား မောင်နဲ့တွေ့တဲ့ချိန်လှလှလေးဖြစ်ချင်ရင်
                မကြာခင်ပြန်တွေ့မယ်နော်
                မအားလည်း အားအောင်လုပ်ကြတာပေါ့
                မောင့်ဘဝမှာ မမပဲအရေးပါတာ မောင်ကတော့ မမတွေ့ချင်တယ်ဆိုရင် ရအောင်လာတွေ့မှာပဲ
                ပြန်တွေ့တဲ့နေ့ကြရင် မမဆီပြေးလာပြီး ဖက်ထားပေးမယ်
                အချစ်လေးအရမ်းလွမ်းနေလို့ မောင့်ရင်ခွင်ထဲမှာငိုချင်လည်းငိုချလိုက်
                ခေါင်းလေးကိုပွတ်ပြီးမောင်ကချော့ပေးမယ်
                မောင့်အချစ်ဆုံးလေးကို အမြန်ဆုံးတွေ့ချင်နေပြီ...
                အာ.......ဘွား
            </div>
        </div>

        <div class="note">
            <div class="note-title mama read">- Read This When You Mad Me -</div>
            <div class="note-body read">
                ကဲ အသက်ကိုဖြေးဖြေးရှု,
                မျက်နှာလေးက စူပုတ်မနေနဲ့
                ဒီဘဲဘာတွေလုပ်ထားပြန်ပြီလဲ ငါ့မမကိုစိတ်ဆိုးအောင်
                ပြန်တည့်သွားရင် လမ်းမကြီးမှာ မမကိုစိတ်ဆိုးအောင်မလုပ်တော့ပါဘူး အရမ်းချစ်တယ်လို့ အကျယ်ကြီးအော်ခိုင်းပစ် မမ
                ခုတော့ စိတ်လေးလျှော့ပြီးနားထောင်ပေးနော်
                I Love You so much Honey,
                More than anyone and anything.
                You're the only one I want for my whole life.
                မောင်မမကိုစိတ်ဆိုးအောင်လုပ်မိရင်တောင်းပန်ပါတယ်
                မမလည်းမောင့်ကိုအဆုံးရှုံးမခံနိုင်ဘူးမလား?
                တူတူပဲလေကွာ အဲ့တာကြောင့် ပြဿနာတွေကိုအရမ်းကြီးလာတဲ့ထိမစောင့်ပဲ
                အချိန်တိုတွင်း ငြိမ်းချမ်းရေးယူကြမယ်နော်
                Let's not take the risk Honey
                We can't lose each other.
                တောင်းပန်ပါတယ် အချစ်လေးရေ ပြန်ခေါ်ကြရအောင်နော်
            </div>
        </div>

        <div class="note">
            <div class="note-title mama">- မမဖတ်ဖို့ ၀ -</div>
            <div class="note-body">
                သစ်ရွက်သဏ္ဍန်သနပ်ခါးကွပ်လေးကို ပါးပေါ်တင်၊<br>
                ကုပ်အင်္ကျီပန်းနုရောင်လေးကို လက်မှာဆွဲ၊ <br>
                "မနက်မနက်ဆို ကျွန်တော့်မှာ မမ ကိုတွေ့ရဖို့ တမင်နောက်ကျ
                ပြီးမှ အိမ်ကထွက်ရတယ်"<br>
                အနီရောင်ဘေးသိုင်းကြိုးအိတ်လေးထဲ အနီရောင်ကာဗာလေးနဲ့ ဖုန်းကို နားကြပ်တပ်လျှပ်သားထည့်၊<br>
                မြန်မာ့ရင်ဖုံးအင်္ကျီဖြူလေးဝတ်ထားတဲ့ အသားညိုညိုနဲ့ မမ<br>
                နားထင်အောက်နားက အမာရွတ်ပိစိလေးကို ဖုံးဖို့ ရွှေအိုရောင် ဂုတ်ကွဲဆံပင်လေးကို ညာဆံချဟန်နဲ့ထား၊<br>
                ကုပ်တစ်ဖက်၊ထီးတစ်ဖက် အပြင်
                တစ်ခါတစ်ရံ မနိုင်မနင်း စာအုပ်တွေလက်ကကိုင်လာပြီး ကားဂိတ်ကိုလျှောက်လာပုံ<br>
                "ဒါလေးကိုမြင်ချင်တာပါ"<br>
                ပါးပါးလွှာလွှာ နှုတ်ခမ်းလေးကိုချီ၊ ပါးကွပ်ကြားလေးထပ်ထား တဲ့ ပါးတွေကြွပြီး၊ သွားလေးစီပြီးရယ်လိုက်တဲ့
                မမကတော့ မည်သည်ကို
                ကျေနပ်သဘောကျမှန်း ကျွန်တော်မသိ၊<br>
                နှလုံးသားထဲမှာ ငလျင်တွေလှုပ်ပြီး ရောက်ယှက်တွေခက်၊ ပြန်တွေးရင်း သွားတွေ
                အအေးပတ်သည်ထိ
                ဆက်ပြုံးနေမိ တာက ကျွန်တော်...</div>
        </div>

        <div class="note">
            <div class="note-title mynotes">- ဆေးလိပ်တိုများ -</div>
            <div class="note-body">
                မိုးရွာထားကာရေဝပ်နေခဲ့သော သုံးထပ်ဆောင်ကြီးရဲ့ ပထမဆုံးလှေကားထစ်ကို စတင်ခြေလှမ်းမိလိုက်စဉ်မှာပဲ သူ့ရင်တွေ
                တလှပ်လှပ်ခုန်သွားလိုက်ပုံက ပထမဆုံးကျောင်းတက်ခဲ့သည့်နေ့ရက်ကလိုပင်၊
                ငယ်ရွယ်ပြီးအရိုင်းဆန်တဲ့စိတ်တစ်ချိုကိုလည်း
                ဘေးဘီမှဖြတ်တိုက်သွားသောလေတွေထဲမှာ သူအနံ့ခံမိလိုက်တယ်။ထိုအချိန်မှာသူ့ရဲ့မျက်နှာဟာ ကလေးငယ်တစ်ယောက်ရဲ့
                စိတ်လှုပ်ရှားတက်ကြွမှုမျိုးနဲ့ အနည်းငယ်မှ ဣန္ဒြေဆည်မရသောမျက်နှာပေးမျိုးနှင့် ရှိနေလိမ့်မည်ထင်သည်။
                လှေကားထစ်များတက်အပြီးမှာတော့ သူက မိမိဖြစ်ရပ်ကို ကိုယ့်ဘာသာကိုယ်ပြန်တွေးရင်း ရယ်ချင်သွားမိပြန်သေးသည်။
                ရည်းစားတွေထားခဲ့၊
                ပေါင်းသင်းဖူးတဲ့မိန်းကလေးသူငယ်ချင်းတွေထားခဲ့ဖူးပြီးအရိုင်းတစ်ယောက်မဟုတ်ခဲ့သော နှလုံးသားက
                မိန်းမတွေနဲ့ပတ်သတ်လာရင်
                ငြိမ်သက်အေးစက်ခဲ့သမျှ ခုမှ...။
                လော်ဘီရောက်ရင်အမြဲလူတွေရဲ့ဆန့်ကျင်ဘက်ကိုလှည့်ကာ ခံစားချက်ပေါင်းစုံခြယ်လှယ်ထားတဲ့မျက်နှာတွေအစား
                ကောင်းကင်ကြီးကိုငေးနေတတ်တဲ့သူ.. ယနေ့လည်းသူ့ပုံစံအတိုင်းပင်။ ဒီနေ့လေဟာ ညင်သာတယ်၊ အနားမှာ
                တီးတိုးအော်ဟစ်နေတဲ့ငှက်နှစ်ကောင်လည်းရောက်လာတယ်၊ လေအတိုက်မှာ တစ်ဖြေးဖြေးယိမ်းသွားတဲ့ ရှေ့တည့်တည့်မှ
                သစ်ပင်စိမ်းများကလည်းလှတယ်။ ထိုအရာအားလုံးပေါင်းစပ်ပြီးတွေးမိပြန်တော့ သူဟာ
                သီချင်းဆိုရင်းကပြဖျော်ဖြေနေသောဇာတ်ရုံအတွင်းရောက်သွားဟန်။ သူ့ရဲ့ကျောအနောက်ဘက်မှာတော့
                ပြဇာတ်မဆန်လှတဲ့လူနေမှုတစ်ခု...။
                သူမဟာ တော်ဝင်သွေးပါရမယ်လို့ သူငယ်ချင်းတွေကိုသူမကြာခဏပြက်ရည်ပြုစနောက်တိုင်း
                မင်းဟာမျက်မှန်အစိမ်းရောင်ဝတ်ထားတဲ့နွားလို
                ကောက်ရိုးကိုမြက်ထင်နေပြီလို့သူတို့ကပြန်လည်ပြက်ရည်ပြုတတ်သေးသည်။ အဘယ်သို့ပင်ဆိုစေကာမူ
                သူနဲ့သူ့သူငယ်ချင်းအားလုံးပင်
                သူမလှသည်ကို ခေါင်းငြိတ်အတည်ပြုလက်ခံနိုင်ကြသည်။ သူမရဲ့ပါးပါးလွှာလွှာနှုတ်ခမ်းတွေကထွက်လာမယ့် အသံဟာ
                ဘယ်လိုလေသံဖြစ်မည်ဆိုတာကိုပင်သူ မသိခဲ့။ နှစ်တွေအများကြီးကြာခဲ့သည့်တိုင်
                သူမကိုစကားပြောဖို့ရာမကြိုးစားဖူးခဲ့သလို
                သူမအနားကိုလည်း ၅ပေအကွာကပင်ဖြတ်လျှောက်ဖူးခဲ့သူ။ ယနေ့တော့ သူမနဲ့တွေဖို့ရာ ချိန်းထားသည့်နေရာကို
                သူရောက်နှင့်နေပြီ...။
                "သူမဟာအနေအေးရမယ်၊ သွေးအေးပြီးစကားလည်းနည်းရမယ်၊ ရူးရူးနှမ်းနှမ်းအလုပ်မျိုးတွေမလုပ်နိုင်ဘူး..."
                အဝေးကပဲငေးဖူးတဲ့သူ့အနေနဲ့
                သူမကိုဘယ်လိုအမျိုးသမီးဆိုပြီးခေါင်းစဥ်တပ်ဖို့ရာတွေးတောရင်းအကြံအိုက်နေခဲ့သည်။ သိပ်မကြာခင်မှာပဲ သူမဟာ
                သူထိုင်နေတဲ့နေရာကိုရောက်လာပြီးဘေးမှာဝင်ထိုင်လိုက်တယ်၊ သက်တောင့်သက်သာနဲ့အေးအေးလူလူပင်။
                "စောင့်နေတာကြာပြီလား" ဆိုတဲ့မေးခွန်းကို လူတိုင်းဖြေနေကြအတိုင်းသူပြန်ဖြေခဲ့သည်။ "အွန်း အနည်းငယ်ပေါ့"
                ၅ပေအကွာဆိုတဲ့အကွာအဝေးဟာ အချိန်ကြောင့်လား၊ နေရာကြောင့်လား၊ ရာသီဥတုကြောင့်လားမသိ
                ၅စင်တီမီတာအထိကျဥ်းမြောင်းခဲ့ပြီ။
                သူ့ဘက်ကစကားမဆိုလာသေးတာကြောင့် သူမက အိတ်ထဲက စီးကရက်ဗူးကိုထုတ်ကာ မီးငြိ့ပြီး စီးကရက်ကိုတစ်ဖွာဖွာလိုက်တယ်၊
                သူကတော့ သူမကို
                မသိမသာပင်ခိုး၍ကြည့်နေခဲ့သည်။
                တိတ်ဆိတ်ခြင်းသည် သူ့နှလုံးသားထဲမှရင်ခုန်သံကိုပင် ဆိုင်းသံထပ်ပိုကျယ်အောင်အသံချဲ့ပေးနေသယောင်... သူမရဲ့
                သက်ပြင်းချသံ
                ဖွဖွလေးတွေကိုလည်းကြားနေရသည်။ ဘာကိုမှမလုပ်မိခင် လက်ရောပါးစပ်ကိုအလုပ်တစ်ခုပေးဖို့
                စီးကရက်တစ်လိပ်ကိုမီးငြိ့ပြီးခပ်ပြင်းပြင်းရှိုက်လိုက်တယ်။ နှုတ်မှဘာစကားမှထွက်မလာသည့်တိုင်အောင်
                သူ့ရဲ့အသိညဏ်အတွင်းမှာ
                အတွေးပေါင်းများစွာဟာ စုပြုံတိုးဝှေ့ပြီးထွက်ချင်နေကြပြီ။ တင်းတင်းစိထားတဲ့ သူ့နှုတ်ခမ်းတွေကို
                ဖွင့်ဟလိုက်ချိန်မှာ
                ပထမဆုံးထွက်လာတာက "မမက ဆေးလိပ်မသောက်တတ်ဘူးပဲ၊ မရှိုက်ပဲပြန်မှုတ်ထုတ်လိုက်တဲ့အငွေ့တွေဟာ
                သူတို့ဖြုန်းတီးခံလိုက်ရကြောင်း
                ကျွန်တော့်ကိုပြောသွားကြတယ်"
                နှုတ်ကိုခဏဖွင့်လိုက်မိချိန်မှာတင် သူပြဿနာတစ်ခုရှာမိသွားပြီဆိုတာကိုရိပ်မိသည့်အတွက်
                နှုတ်ခမ်းနှစ်ခုကိုတင်းတင်းဖိပိတ်ကာ
                လျှာရှည်မိတဲ့အတွက်လည်း ကိုယ့်လျှာကိုကိုက်၍အပြစ်ပေးလိုက်တယ်။ သူ့စွပ်စွဲချက်ကိုကြားချင်း
                အပြင်းအထန်ငြင်းဆိုခဲ့တဲ့သူမပုံစံကိုလည်းသူခုမှမြင်ဖူးခဲ့ခြင်းဖြစ်သည်...။
                စကားတွေအများကြီးမပြောသည့်တိုင် လိုအပ်သည်နှင့်
                ဖြစ်သင့်သည့်အနေအထားတစ်ခုရောက်အောင်ကြိုးစားပြီးသူစကားတွေပြောခဲ့တယ်။
                သူစကားပြောနေချိန်တိုင်းမှာ သူမက ခန္ဓာကိုယ်ကိုတိမ်းစောင်းကာ သူ့မျက်နှာကို မပြတ်တမ်းငေးနေခဲ့လို့
                သူမဘက်ကိုပြန်လှည့်ဖို့ပင်
                သူ့မဝံ့ရဲခဲ့။ သူမမျက်ဝန်းနှင့်ဆုံတိုင်း
                နှလုံးသားပျက်ရွေ့ကြောဟာရင်ဘက်ဖြင့်တိုက်မိပြီးငလျင်တစ်ခုကိုဖြစ်စေသည့်နှယ်...
                သူတို့ထအသွားမှာတော့ သောက်ခဲ့တဲ့ဆေးလိပ်တိုလေးတွေ သုံးထပ်ဆောင်လှေကားပေါ်မှာကျန်ခဲ့သည်ကို
                သူငေးကြည့်နေခဲ့မိသေးသည်။
                စုစုပေါင်း ၅လိပ်ရှိတဲ့ ထိုဆေးလိပ်တိုလေးတွေကိုပြုံးကြည့်ရင်း ကျောခိုင်းပြီးထလာခဲ့လိုက်သည်။
                သူမကို စသိခဲ့သည်မှာ ၅နှစ်ကျော်မျှကြာခဲ့လေပြီ၊ သူတွေးထားသောသူမပုံစံနဲ့ ယခုသူမပုံစံဟာလည်း
                အတော်ပင်ကွာခြားလှသည်။
                ဒီအချိန်အတွင်းမှာ သူမအကြောင်းဘာမှ မသိခဲ့လို့လည်း သူ့ကိုယ်သူအပြစ်မတင်တော့
                ထိုအချိန်တွေကိုထားခဲ့ပြီးခုသူဘာတွေဖြစ်လာတော့မည်ကိုသာ စိတ်လှုပ်ရှားနေမိတော့သည်...။

                Sep 20, 2023</div>
        </div>

        <div class="note">
            <div class="note-title mynotes">- မျက်ဝန်း -</div>
            <div class="note-body">
                မျက်လုံးတွေဟာ လူတစ်ယောက်နဲ့တစ်ယောက်ကိုမတူတဲ့ အမြင်တွေပေးနိုင်တယ်ဆိုတာကို ရှင်းပြဖို့
                သူအတော်လေးခေါင်းရှုပ်နေမိတယ်၊
                လူတွေဘယ်လိုပဲငြင်းနေပါစေ သူတို့မျက်လုံးထဲက Iris Pattern လို့ခေါ်တဲ့မျက်ဝန်းလေးကတော့
                တစ်ယောက်နဲ့တစ်ယောက်တူမနေကြဘူး
                လူတွေဟာ မတူညီတဲ့အရောင်တွေကိုကြိုက်ကြတယ်, မတူညီနဲ့ အလှတရားတွေကိုသဘောကျကြတယ်,
                မတူညီတဲ့ရှူ့ထောင့်တွေကလည်းကြည့်တတ်ကြသေးတယ်။
                သူ့အတွက်ကတော့ အပြာရောင်အေးအေးလေးရယ်, ကောင်းကင်ပြာပြာကြီးရယ်, ပင်လယ်ပြင်ကြီးရယ်,,, ပြီးတော သူမ...
                ရံဖန်ရံခါမှာ သူမဟာငြိမ်သက်နေတတ်သည်၊
                ရံဖန်ရံခါမှာ သူမဟာကလေးတစ်ယောက်သဖွယ်ပြုမူနေတတ်သည်၊
                ရံဖန်ရံခါမှာ သူမဟာငြင်းခုန်ရတာကိုသဘောတွေ့နေတတ်သည်၊
                အချိန်အတော်များများတွင် ပြုံးနေပြီး၊ လောကကြီးကိုလည်း သိပ်သတိမူလေ့မရှိပါ။
                ထိုအချိန်များအားလုံးမှာတော့ သူက သူမကိုကြည့်၍ ပြုံးနေတတ်သည်။
                သူ့မျက်ဝန်းထဲမှာတော့ သူမဟာ ဘယ်ပန်းချီမှမယဥ်နိုင်တဲ့အလှမျိုးနဲ့လှနေပြီ၊ ဒါကိုဘယ်သူမှ သဘောတူရန်လည်းမလို...
                သူက သူမကိုအမြဲအရှုံးပေးလေ့ရှိတယ်၊ အကြာင်းအရင်းကတော့ သူမကိုချစ်တာကြောင့်ဖြစ်မည်။
                ဖြစ်ပြီးခဲ့တာရော ဖြစ်လာမယ့်အရာတွေပါ ရင်ဆိုင်ရဲတဲ့သတ္တိရှိနေတာကြောင့်ရော သူမဆီက
                တူညီတဲ့အချစ်မျိုးကိုပြန်လည်ရရှိတာကြောင့်ရောဖြစ်မည်။
                အဘယ်သို့ပင်ဆိုစေကာမူ ချစ်ခြင်းသည် အရှုံးရှိမည်ဟုသူမထင်။
                ခေတ်အဆက်ဆက် လူတိုင်းဝိုင်း၍ အဓိပ္ပါယ်ထုတ်လာတဲ့ အချစ်ဆိုတာကို သူ့အနေနဲ့ ဖြည့်စွက်ရေးသားဖို့ရာစိတ်ကူးမရှိ၊
                သူ့အတွက်ကတော့အချစ်ဆိုတာဟာ သူ့မျက်ဝန်းတွေထဲမှာ ထာဝရဖြူစင်ပြီးလှပနေတဲ့သူမရဲ့အပြုံးလေးတွေပဲဖြစ်မည်။

                Sep 28, 2023</div>
        </div>


        <div class="note">
            <div class="note-title mynotes">- အချစ်ကိုရှာဖွေတွေ့ရှိခြင်း -</div>
            <div class="note-body">
                တစ်လောကလုံးရဲ့အပြစ်ကိုထိုင်ရှာပြီး ဗျစ်တောက်မြည်တွန်နေတဲ့ကောင်၊ အဲ့ကောင်ကိုဒီနေ့တွေ့ခဲ့တယ်။
                သူ့ချစ်သူရဲ့လက်တွင်းမှာ "အပြစ်မပါတဲ့အချစ်သာရှိသဟ" ဆိုပြီးကြုံးဝါးနေလိုက်ပုံက သူဘာကောင်လည်းမေ့နေသယောင်။
                ထိုင်နေရင်းက အငြိမ်မနေ ဘယ်ကတဖန်၊ညာကတဖန် ..ဟော ရှေ့ကကြည့်ပြန်ပြီ...
                ဒေါင့်စုံအောင်ကြည့်နေရင်းက တွန့်ချီကွေးစောင်းလာတဲ့နှုတ်ခမ်းတွေကလည်း လျော့ရွဲနေတဲ့ပါးတွေကို
                တွန်းတင်ပေးလိုက်သေးတယ်...
                ဒီကောင်ကအရိုင်းအစိုင်း၊ ၂ပြားမတန်တဲ့ဝိညာန်နဲ့ အတ္တမာနတွေကလည်းပြိုင်သေး။
                ဒီလိုကောင်နဲ့၁၀မိနစ်လောက်အတူတူထိုင်ဖို့ဆိုတာ ကိုယ့်ပျော်ရွင်စရာအတွေးတွေကိုစတေးရဲမှရမယ်ဟ။
                ဒါနဲ့နေပါဦး သူ့ကောင်မလေးမျက်နှာက ဝင်းလက်ပြီးတောက်ပတဲ့အကြည့်၊ ညှိ့ယူတဲ့မျက်ဝန်း၊
                ပါးလွှာလွှာနှုတ်ခမ်းတွေကကွေးညွှတ်ပြန့်ကား...သူပျော်နေတာပဲ ။
                မဖြစ်နိုင်တာ၊ ဒီကောင့်ဘေးနားမှာလေ..!! ဒါတောင် အဲ့ကောင်မလေးကပျော်နေတာတဲ့။
                ဒီဖြစ်စဉ်ကို တစ်ခြားလူတွေကိုပြန်ပြောပြရမယ်၊ ဟုတ်တယ် ဟိုစောက်ရူးနားမှာပျော်နိုင်တဲ့သူရှိလာပြီ၊
                ဒီအကြောင်းကိုဘယ်လိုခေါင်းစဉ်တပ်ရမလဲ?
                သိပြီ ဒါ...အချစ်မလား၊ အချစ်ပဲဖြစ်ရမယ်။

                3rd October, 2023</div>
        </div>


        <div class="note">
            <div class="note-title mama">- မမဖတ်ဖို့ ၁ -</div>
            <div class="note-body">
                တစ်ဆိုလို့ ခုမှစတာမဟုတ်ပါဘူး၊<br>
                ဖြစ်စဉ်တစ်ခုရဲ့ ပကတိအစကို တစ်လို့သတ်မှတ်မယ်ဆိုရင်...<br>
                သူမရဲ့ ပါးပြင်တွေကိုမေးကြည့်ပါ၊ ဒါမှမဟုတ် နှုတ်ခမ်းတွေဆိုရင်ရော?<br>
                သူမရဲ့ခါးလေးတွေကတော့ ကျွန်တော့်ကိုသတိထားမိမှာပါ။<br>
                သူမမျက်ဝန်းတွေက ကျွန်တော်ကို မသိနိုင်ခဲ့ပေမယ့်လေ<br>
                အခုတော့ သူမမျက်ဝန်းတွေ ကျွန်တော့်မျက်ဝန်းနဲ့ဆုံပြီ<br>
                ဒါကို အစလို့ ကျွန်တော်သတ်မှတ်လိုက်မယ်<br>
                <br>
                22.10.2023
            </div>
        </div>

        <div class="note">
            <div class="note-title mama">- မမဖတ်ဖို့ ၂ -</div>
            <div class="note-body">
                သကြား ၂ဆ၊ ကော်ဖီ ၁ဆ<br>
                ရေခဲများများနဲ့ရောမွေထားတဲ့ ကော်ဖီတစ်ခွက်<br>
                ဒီလိုသူသောက်တိုင်း ကျွန်တော့်ရင်ထဲမှာဘဝင်မကျ<br>
                ကော်ဖီဟာပူသင့်တယ်မလား<br>
                ဒါဟာ သဘာဝလောကကိုဆန့်ကျင်နေတာပဲ<br>
                ဒါဟာ ပြစ်မှုမမြှောက်ပေဘူးလား<br>
                သို့သော် ကြည့်ပါဦး...<br>
                သူ့မျက်ဝန်းတွေကတော့ အပြစ်မဲ့လှပါရဲ့။<br>
                <br>
                23.10.2023
            </div>
        </div>

        <div class="note">
            <div class="note-title mama">- မမဖတ်ဖို့ ၃ -</div>
            <div class="note-body">
                ဟျောင့် မင်းမမလာတယ်ကွ<br>
                ခါတိုင်းလိုပဲ ကျက်သရေရှိတယ်, လှတယ်ကွ<br>
                လူတွေကိုဝင်တိုက် ကမ္ဘာ့ချန်ပီယံ အူစိန်ဘော့လို ကျွန်တော်ပြေး<br>
                ဟော တွေ့ပြီ<br>
                ဟုတ်ပ ကျက်သရေရှိပါ့ဗျာ<br>
                တော်ပြီလေ ကျုပ်သွားနိုင်တာ ဒီနေရာထိပဲမလား<br>
                ပြေးလာရတာ အမောပြေပြီပဲကို<br>
                <br>
                24.10.2023<br>
            </div>
        </div>

        <div class="note">
            <div class="note-title mama">- မမဖတ်ဖို့ ၄ -</div>
            <div class="note-body">
                ရောက်ပြီ<br>
                ချိန်းထားတဲ့အတိုင်း lobbyကို ရောက်ပြီ<br>
                ရင်ခုန်တယ် မမရေ<br>
                ရင်ခုန်တာမြန်ရင် အသက်အမြန်ကြီးမှာလား<br>
                မဟုတ်သေးဘူး၊ အချိန်တွေကတော့ ပိုကြာနေသလိုပဲ...<br>
                ရောက်ပြီ သူမလည်းရောက်လာပြီ<br>
                ကြည့်ပါဦး လှလိုက်တဲ့အပြုံး<br>
                လက်လှမ်းပြနေတာပဲ... ဘယ်သူ့ကိုလဲ..?<br>
                အော် ငါ့ကို<br>
                ငါ ဒီအပြုံးကို ထာဝရမြင်ပါရစေကွာ။<br>
                <br>
                25.10.2023
            </div>
        </div>

        <div class="note">
            <div class="note-title mama">- မမဖတ်ဖို့ ၅ -</div>
            <div class="note-body">
                နူးညံ့တဲ့အထိအတွေ့၊ သာယာတဲ့မင်းရဲ့ငြီးသံလေး<br>
                ကိုယ်ကြည်နူးရတယ် ဟန်နီ<br>
                ရယူခြင်းမဟုတ်တဲ့အချစ်ဟာ အေးချမ်းတယ်တဲ့<br>
                ဟန်နီရေ ကိုယ်ဟာမီးလိုလောင်မှိုက်ပြီးပူခံလိုက်ပါမယ်<br>
                မင်းကိုသိပ်လိုချင်တယ်<br>
                <br>
                26.10.2023<br>
            </div>
        </div>

        <div class="note">
            <div class="note-title mama">- မမဖတ်ဖို့ ၆ -</div>
            <div class="note-body">
                ဆောင်းရာသီမှာ ပွင့်တက်ပြီး<br>
                မိုးအကုန်မှာကြွေတဲ့ခရေ<br>
                ဒီပန်းတွေသူ့ခေါင်းမှာဝေနေအောင်<br>
                ကျုပ်ပန်ပေးချင်တယ် အမေ<br>
                <br>
                27.10.2023<br>
            </div>
        </div>

        <div class="note">
            <div class="note-title mama">- မမဖတ်ဖို့ ၇ -</div>
            <div class="note-body">
                လွမ်းဆွတ်ခြင်းဟာ နာရီလက်တံများကိုနှေးကွေးေစတယ်<br>
                တောင့်တစိတ်ဟာ ရင်ကိုစို့နင့်စေပြီ<br>
                သတိရလို့ သူပေးထားတဲ့စာအိတ်လေးကိုထုတ်အဖတ်<br>
                ရလိုက်ရပြန်ပြီ သူ့ကိုယ်သင်းနံ့ကလေး<br>
                ဒါဟာလည်း အလွမ်းကိုပိုစေပြီပေါ့<br>
                <br>
                28.10.2023<br>
            </div>
        </div>

        <div class="note">
            <div class="note-title mama">- မမဖတ်ဖို့ ၈ -</div>
            <div class="note-body">
                I thought much about us before went on writing this letter. That we had an arguement. You may had a bad
                day when I had to go aganist everyone and it was terrible. I was ready to lost every single person in my
                life as I no longer want them to keep but you, I wanted You. <br>
                Until I read your sms that you were planning for a beer meet with your male friend and I went numb. I
                couldn't speak or do anything. I feel like I lost everything. Maybe I'm overreacting or Maybe it's real
                but who cares. I was dead alive all alone for whole night. I don't wanna lose you. You are all I have.
                So please, please don't love someone again. I'm begging you.
                <br>
                29.10.2023<br>
            </div>
        </div>

        <div class="note">
            <div class="note-title mama">- မမဖတ်ဖို့ ၉ -</div>
            <div class="note-body">
                မင်းရဲ့နှလုံးသားကိုငါ့ဆီမှသိမ်းထားပါရစေ<br>
                ငါ့ရဲ့ကိုယ်နဲ့မကွာ..<br>
                ဘယ်သွားသွား၊ ဘာလုပ်လုပ်<br>
                မင်းကို အမြဲသတိရနေပါ့မယ်<br>
                <br>
                30.10.2023<br>
            </div>
        </div>

        <div class="note">
            <div class="note-title mama">- မမဖတ်ဖို့ ၁၀ -</div>
            <div class="note-body">
                မင်းကိုငါဘယ်လိုချစ်ရမလဲ<br>
                စဉ်းစားမိသလောက်ကတော့ အများသား...<br>
                - အချစ်တွေအကုန်ထုတ်ပြမယ်<br>
                - ဂရုစိုက်နွေးထွေးပေးမယ်<br>
                - မင်းအကြိုက်လိုက်လုပ်မယ်<br>
                - ခွင့်လွှတ်အရှုံးပေးမယ်<br>
                - မင်းကို ငါ့ကိုယ်ကိုထက်ပိုချစ်မယ်<br>
                ဒါဟာအဆုံးစွန်ပဲ မိန်းကလေးရေ...<br>
                <br>
                31.10.2023<br>
            </div>
        </div>

        <div class="note">
            <div class="note-title mama">- မမဖတ်ဖို့ ၁၁ -</div>
            <div class="note-body">
                မမရေ<br>
                မမရေ ...<br>
                လတစ်လထပ်ကူးပြန်ပြီနော်<br>
                ဒီလမှာဆို မမရဲ့အချစ်ကိုရတာ ၃လပြည့်တော့မှာပဲ<br>
                မတွေ့ရတဲ့အချိန်ဟာသိပ်ကြာတယ်<br>
                တကယ်ဆို မောင်တို့ဟာ အနီးလေးပဲ<br>
                ပြေးတွေ့ချင်မိတယ် မမရေ...<br>
                <br>
                1.11.2023<br>
            </div>
        </div>

        <div class="note">
            <div class="note-title mama">- မမဖတ်ဖို့ ၁၂ -</div>
            <div class="note-body">
                ဇော်ပိုင်ရဲ့ သီချင်းလိုပါပဲ<br>
                "နေတာအချိန်တွေကြာလာလေ တွယ်တာ တာတွေပိုလာလေ"<br>
                မခွဲချင်တော့တဲ့ လူတစ်ယောက်ရှိလာခဲ့ပြီဆိုတဲ့အသိ<br>
                ဒီရင်ကြီးကိုခွဲပြရင်တောင် လူတွေမြင်ပါ့မလား<br>
                မောင့်အချစ်တွေ ကမ္ဘာတည်သရွေ့မြဲပါတယ်အချစ်ရယ်<br>
                <br>
                2.11.2023<br>
            </div>
        </div>

        <div class="note">
            <div class="note-title mama">- မမဖတ်ဖို့ ၁၃ -</div>
            <div class="note-body">
                ရေတိုင်ကီမှာ အပေါက်ရှိတဲ့အခြေအနေလို<br>
                နှလုံးသားဆီအချစ်ရောက်တဲ့အခါ<br>
                မင်းအကြောင်းကိုမပြတ်အစဥ်တွေးမိတယ်<br>
                ငါ့ကိုယ်ထဲက သွေးတွေခမ်းသွားမလား<br>
                ငါ့သွေးကြောတွေပေါက်ထွက်လာမလား<br>
                ဘယ်အရာကတားနိုင်မလဲ<br>
                ဘယ်အရာကတားနိုင်မလဲဟေ့<br>
                သေတဲ့အထိချစ်မယ်<br>
                တားချင်သလိုတားကြလေ<br>
                <br>
                3.11.2023<br>
            </div>
        </div>

        <div class="note">
            <div class="note-title mama">- မမဖတ်ဖို့ ၁၄ -</div>
            <div class="note-body">
                လက်ဖဝါးကိုဖြန့် အနာဂတ်လမ်းကြောင်းကိုကြည့်ပေးပါ<br>
                ကျုပ်ဘယ်လောက်အသက်ရှည်မလဲ<br>
                မမနဲ့အမြဲနီးဖို့ရာဘယ်လမ်းကိုသွားရမလဲ<br>
                လိုအပ်ရင် ဟော့ဒီမှာ သင်တုန်းဓား<br>
                မဖြစ်ဖြစ်အောင် လမ်းဖောက်ပေးပါ<br>
                <br>
                4.11.2023<br>
            </div>
        </div>

        <div class="note">
            <div class="note-title mama">- မမဖတ်ဖို့ ၁၅ -</div>
            <div class="note-body">
                ခင်ဗျားတို့ပြောတဲ့ ဘာမှမဟုတ်တဲ့ကောင်<br>
                သူ့ကို သူသိပ်ချစ်ရတဲ့ကောင်မလေးက<br>
                မနက်ဖြန်ဆို လက်စွပ် စွပ်ပေးတော့မတဲ့<br>
                ကဲ ဒီကောင် တစ်ခုခုဖြစ်လာပြီမလား<br>
                ကျုပ် ဘဝတစ်ခုရပြီမလား<br>
                <br>
                5.11.2023<br>
            </div>
        </div>

        <div class="note">
            <div class="note-title mama">- မမဖတ်ဖို့ ၁၆ -</div>
            <div class="note-body">
                မာရ်နတ်က မြူစွယ်ကာ ဖမ်းခေါ်ထားတာလား<br>
                ယနေ့ဟာ မမနဲ့တွေ့ဖို့ချိန်းထားကာကို ကျုပ်နောက်ကျမှနိုးပြီ<br>
                ပြာသီပြာယာ တစ်ကိုယ်ရည်သန့်စင်<br>
                ပြီး၊ ကျုပ်ပြေးထွက်လာပြီ မမရှိရာ<br>
                ဟော ဟိုမှာ ကျုပ်နောက်ကျလို့ပျင်းနေပြီထင်ပါရဲ့<br>
                သိပ်ချစ်စရာကောင်းတဲ့သူမကြောင့် ပြုံးဖြီးလာတဲ့မျက်နှာက်ိုလက်နဲ့ပွတ်<br>
                "မျက်နှာပိုးသတ်ကွ မင်းနောက်ကျမှရောက်တာ"<br>
                မမအနားကိုရောက်တော့ ကျုပ်ရဲ့ရင်ခုန်သံတွေဟာ သန်ဆဲ၊မြန်ဆဲ<br>
                မမဟာ ပေါ့ပေါ့ပါးပါး တီရှပ်နဲ့ဘောင်းဘီအပွခပ်တိုတိုကိုဝတ်ထားတယ်<br>
                ကျုပ်လက်ကိုဆွဲယူပြီး သိမ်းဖက်ထားလိုက်တယ်<br>
                သာယာလိုက်တာ၊ ဒီကမ္ဘာမှာ ဒီခံစားချက်ဟာ သိပ်တန်ဖိုးကြီးတယ်မဟုတ်လား<br>
                နေပူပူမှာ ထီးတစ်ချောင်းကို နှစ်ယောက်တူတူစောင်းရမယ့် မမဟာအပြုံးမပျက်<br>
                အပြန်မှာ တံတားတစ်ခုအပေါ်ဝင်နားကြတယ်<br>
                နေအေးပြီးတိတ်ဆိတ်တယ်၊ ပြီးတော့ အချစ်တွေကြွ, ရာဂတွေတက်လာတယ်<br>
                ကဲ ကျုပ်ဟာ မမနဲ့တွေ့မှ သိပ်ကိုအရိုင်းဆန်လာခဲ့တယ်<br>
                <br>
                6.11.2023<br>
            </div>
        </div>


        <div class="note">
            <div class="note-title mama">- မမဖတ်ဖို့ ၁၇ -</div>
            <div class="note-body">
                လူ့စိတ်ဟာဆန်းကျယ်တယ်ဆိုတာထက်ကိုပိုတယ်<br>
                ကျုပ်တို့မတွေ့ခင်ကလွမ်းနေသည်ထက်<br>
                ယခုတွေ့ပြီးပြန်လာသည့်အခါ မမကို နှစ်ဆတိုးကာ ပို၍လွမ်းနေမိတယ်<br>
                ဒီနေ့ ကောင်းကင်ကြီးဆီမှာ မမကိုမေးဖြစ်တယ်<br>
                သီချင်းတွေထဲမှာလည်း မမကိုလိုက်ရှာဖြစ်တယ်<br>
                မမဟာ တကယ့်တော့ မောင့်ရင်ထဲမှာပါပဲ<br>
                <br>
                7.11.2023<br>
            </div>
        </div>

        <div class="note">
            <div class="note-title mama">- မမဖတ်ဖို့ ၁၈ -</div>
            <div class="note-body">
                တွေ့ရတော့မယ်<br>
                နောက်တစ်ခေါက်တွေ့ရတော့မယ်<br>
                တစ်ခါတစ်ခါကို နှစ်တွေချီပြီးကြာသည့်နှယ် စောင့်ရသော်လည်း<br>
                တွေ့ရတော့မယ်<br>
                ဒီတစ်ခါကျုပ်က အကောင်းဆုံးဖြစ်မယ်လို့ ကြွေးကြော်ထားတယ်<br>
                ဟုတ်တယ်မလား ကျုပ်ဖြစ်နိုင်တာပဲ<br>
                <br>
                8.11.2023<br>
            </div>
        </div>

        <div class="note">
            <div class="note-title mama">- မမဖတ်ဖို့ ၁၉ -</div>
            <div class="note-body">
                တိတ်ဆိတ်မှုဟာ ရင်ဘက်ထဲကို အီကနဲဖိဝင်သွားတယ်<br>
                နာကျင်ရမှန်းလည်းကျုပ်မသိလိုက်<br>
                ပြန်တွေးစရာလည်းဖြစ်ရပ်မရှိ<br>
                ဆက်သွားစရာလည်းလမ်းမမြင်<br>
                ကျုပ်ဘာကြောင့် မှိုင်ထွေနေရလဲ <br>
                မမကယ်ပါ...ဘုရားကယ်ပါ...<br>
                <br>
                9.11.2023<br>
            </div>
        </div>

        <div class="note">
            <div class="note-title mama">- မမဖတ်ဖို့ ၂၀ -</div>
            <div class="note-body">
                မမကသိပ်အံ့သြဖို့ကောင်းတာ<br>
                စတွေ့တဲ့နေ့က သူ့အမူအရာတွေလိုပေ့ါ<br>
                ကျုပ်ဖြင့်မတွေးမိခဲ့ဖူးပေါင်<br>
                ခုလည်းကျုပ်ကိုပြောတယ်<br>
                နင့်ရဲ့ချစ်တယ်ဆိုတာကို သံသယဖြစ်တယ်တဲ့<br>
                ဟောဗျာ.. ဒါဖြင့် ကျုပ်မအံ့သြပါဘူး<br>
                ဒီစာကိုတောင် ဘယ်အစုံက ရင်အုံကို ဖိကိုင်ပြီးရေးလိုက်ရတယ်<br>
                ကျုပ်ဖြင့်မအံ့သြနိုင်ပါဘူး<br>
                <br>
                10.11.2023<br>
            </div>
        </div>

        <div class="note">
            <div class="note-title mama crd">- မမဖတ်ဖို့ ၂၁ -</div>
            <div class="note-body">
                I left you yesterday with a torn heart. I've been waiting all afternoon for your phone call. In the
                evening, I understood even better how much I didn't own you. There was a terrible knotted thing in me. I
                couldn't talk. I know it's not your fault. but what do you want to about this pain that takes me when I
                measure everything that separates you from me?<br>

                _Albert Camus to Maria Casares
                <br>
                11.11.2023<br>
            </div>
        </div>

        <div class="note">
            <div class="note-title mama">- မမဖတ်ဖို့ ၂၂ -</div>
            <div class="note-body">
                English အဘိဓာန်မှာ Happiness<br>
                မြန်မာ့ အဘိဓာန်မှာ ပျော်ရွှင်မှု<br>
                ကျုပ်ရဲ့ အဘိဓာန်မှာ မမပေါ့ဗျာ<br>
                မမဆီက စစ်ပြေငြိမ်းစာရတော့မှ<br>
                ကျုပ်မှာ အလုံးစုံစိတ်အေးရတယ်<br>
                စစ်ကိုမလို၍ အချစ်ပိုမှသာ ကျုပ်တို့<br>
                ထာဝရလက်တွဲနိုင်မယ် မဟုတ်လား<br>
                ပျော်ရပါတယ်<br>
                <br>
                12.11.2023<br>
            </div>
        </div>

        <div class="note">
            <div class="note-title mama">- မမဖတ်ဖို့ ၂၃ -</div>
            <div class="note-body">
                မမသိလား<br>
                ကျုပ်ဖြင့် အဲ့ပစ္စည်းဝယ်ဖို့<br>
                စိတ်ငြိမ်အောင်လည်း သတိကပ်ခဲ့ရ<br>
                ဆိုင်ရှေ့တွေမှာလည်း ရစ်သီသီ<br>
                ဘာမှမဆိုင်ပဲ မလိုတဲ့ပစ္စည်းတွေလည်းဝယ်ပြီးပြန်ထွက်ခဲ့ရ<br>
                ဒါတွေအားလုံးဟာ အမှတ်တရပါပဲ<br>
                ခုတော့ တစ်ဆင့်တိုးပြီပေါ့<br>
                <br>
                13.11.2023<br>
            </div>
        </div>

        <div class="note">
            <div class="note-title mama">- မမဖတ်ဖို့ ၂၄ -</div>
            <div class="note-body">
                စိတ်ပူတယ်<br>
                ကျုပ်ရေးနေတဲ့ appဟာလည်း အပြီးမသတ်သေး<br>
                တွေ့ရတော့မယ့် မနက်ဖြန်တွက်လည်း ကျုပ်အဆင်သင့်မဖြစ်သေး<br>
                ကျုပ်ဘာလုပ်နိုင်မလဲ<br>
                ဟုတ်တယ် တွေးရမယ်, တွေးလို့ရသလောက်ကိုချရေးမယ်<br>
                ရေးထားတာအကုန်လုပ်မယ်<br>
                <br>
                14.11.2023<br>
            </div>
        </div>

        <div class="note">
            <div class="note-title mama">- မမဖတ်ဖို့ ၂၅ -</div>
            <div class="note-body">
                အစီအစဥ်တွေရှိတယ်ကွ<br>
                စာရွက်ကြီးကို လက်ကကိုင်မြှောက်ပြ<br>
                ဒီတိုင်းလုပ်ရင်ဖြစ်ပြီ<br>
                ...<br>
                မှန်းချက် နဲ့ နှမ်းထွက်ဟာမကိုက်ခဲ့<br>
                ဒါဟာ ဘဝပဲ<br>
                ဘဝဆိုတာ ဒီလိုပဲကွ<br>
                <br>
                15.11.2023<br>
            </div>
        </div>

        <div class="note">
            <div class="note-title mama">- မမဖတ်ဖို့ ၂၆ -</div>
            <div class="note-body">
                မနက် ၉နာရီမှာ နေထွက်တယ်<br>
                ညနေ ၆နာရီမှာ နေပြန်ဝင်တယ်<br>
                ည ၇နာရီမှာ လထွက်တယ်<br>
                သာမာန်ပါပဲ အသက်ရှုချိန်တိုင်းဟာ<br>
                မမကိုလွမ်းဖို့ပဲ<br>
                <br>
                16.11.2023<br>
            </div>
        </div>

        <div class="note">
            <div class="note-title mama">- မမဖတ်ဖို့ ၂၇ -</div>
            <div class="note-body">
                စစ်ဆိုတာ အပျက်သဘောပဲဆောင်တယ်<br>
                ကျုပ်ကတော့ ဒါမျိုးကြုံရင်,<br>
                မမဆီကိုပြေးသွားမယ်<br>
                ကျုပ်အရိုးတွေနဲ့ ခံတပ်ဆောက်မယ်<br>
                ကျုပ်အသားကိုစားစေပြီး ကျုပ်သွေးကိုတိုက်မယ်<br>
                ကျိန်းသေပေါက် မမဘေးကင်းရမယ်<br>
                <br>
                17.11.2023<br>
            </div>
        </div>

        <div class="note">
            <div class="note-title mama">- မမဖတ်ဖို့ ၂၈ -</div>
            <div class="note-body">
                ကျုပ်တို့ချစ်သူဖြစ်တာ ၃လကြာခဲ့ပြီ
                ကလေးလေးတွေလည်း ၃ယောက်ယူမတဲ့

                ဒီအမျိုးသမီးလေးနဲ့ဆိုရင်
                နှစ်တွေဘယ်လောက်ကြာကြာ ဘာတွေဖြစ်လာဖြစ်လာ
                ကျုပ်ကတော့ သူ့လက်ကိုဆွဲပြီး
                ဒီလောကကြီးထဲဖြတ်လျှောက်သွားရဲတယ်
                မမကလည်း အဲ့လိုအမျိုးသမီးလေးပဲလေ
                ကံကောင်းခြင်းအတိပေါ့ဗျာ...<br>
                18.11.2023<br>
            </div>
        </div>

        <div class="note">
            <div class="note-title mama">- မမဖတ်ဖို့ ၂၉ -</div>
            <div class="note-body">
                ထိုင်ပါ<br>
                ဒီသစ်ပင်ကြီးရဲ့ အရိပ်အောက်မှာ<br>
                သစ်ကိုင်းတွေကို ပွေ့ဖက်ထားပါ<br>
                ကောင်းကင်ပေါ်က ပျံသွားတဲ့ ငှက်တွေကို<br>
                လက်ပြနှုတ်ဆက်လိုက်ပါ<br>
                သစ်ရွက်တွေကို ယုယစွာနမ်းပါ<br>
                မင်းအိမ်ရောက်ပါပြီ<br>
                <br>19.11.2023<br>
            </div>
        </div>

        <!-- Add more notes here -->
    </div>

    <div class="note-popup" id="popup">
        <div class="popup-title">Popup Title</div>
        <div class="popup-body">Popup content goes here.</div>
    </div>

    <script src="popup.js"></script>
</body>

</html>
